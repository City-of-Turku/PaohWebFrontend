Seloste laadittu 23.3.2022 <br>

Palvelun saavutettavuuden on arvioinut Palveluohjaimen kehitystiimi.

## Miten saavutettava Palveluohjain-verkkopalvelu on?

Palveluohjain-verkkopalvelu täyttää suurelta osin lain vaatimat A- ja AA-tason saavutettavuuskriteerit (WCAG-kriteeristö 2.1). Palveluohjain-verkkopalvelussa on joitakin saavutettavuuspuutteita, jotka on kuvattu tarkemmin alempana.

### Sisällöt tai toiminnot, jotka eivät vielä ole saavutettavia:

- Palvelun värit täyttävät kontrastivaatimukset, mutta verkkosivu ei sisällä erillistä korkeakontrastista tilaa.
- Palvelun tekstikokoa on mahdollista suurentaa verkkoselaimen asetuksien tai suurennustoimminnon kautta, mutta verkkosivu ei sisällä erillistä valikkoa, josta tekstikokoa voisi suurentaa.
- Palvelussa käytetään saman nimistä linkkiä useassa paikassa, esim. palvelukorteissa ("Lue lisää"), palvelupisteiden sijainti kartalla ("Sijainti kartalla"), Tietolinkit (silloin kuin samaan palveluun liittyy useita linkkejä, ne kaikki käyttävät palvelun nimeä) (WCAG 2.4.4).
- Kaikilla sivuilla kursorin kohdistus ei ole selkeästi näkyvissä liikuttaessa tabulaattorilla, esimerkiksi neuvontapisteet ja palveluntuottajien haku. (WCAG 2.4.7)

## Huomasitko puutteita saavutettavuudessa?

Pyrimme jatkuvasti parantamaan Turku.fi-verkkopalvelun saavutettavuutta. Jos löydät ongelmia, joita ei ole kuvattu tällä sivulla, ilmoita niistä meille ja teemme parhaamme puutteiden korjaamiseksi. Vastaamme yleensä viikon sisällä. Lain mukainen vastausaika on enintään 14 vuorokautta.

Turku.fi:n osalta saavutettavuusvaateet tulivat voimaan 23.9.2020.

<a href="https://opaskartta.turku.fi/eFeedback/fi/Feedback/68-Verkkopalvelut%20ja%20viestint%C3%A4" target="_blank">Anna saavutettavuuspalautetta tällä verkkolomakkeella</a>

Etelä-Suomen aluehallintovirasto valvoo saavutettavuusvaatimusten toteutumista. Jos et ole tyytyväinen palvelusta vastaavalta saamaasi vastaukseen tai et saa vastausta lainkaan kahden viikon aikana, voit tehdä ilmoituksen Etelä-Suomen aluehallintovirastoon. Etelä-Suomen aluehallintoviraston sivulla kerrotaan tarkasti, miten valituksen voi tehdä ja miten asia käsitellään.

<address>
Etelä-Suomen aluehallintovirasto <br>
Saavutettavuuden valvonnan yksikkö <br>
<a href="www.saavutettavuusvaatimukset.fi" target="_blank">www.saavutettavuusvaatimukset.fi</a> <br> 
saavutettavuus(at)avi.fi <br>
puhelinnumero vaihde 0295 016 000
</address>

<a href="https://www.finlex.fi/fi/laki/alkup/2019/20190306" target="_blank">Laki digitaalisten palvelujen tarjoamisesta (306/2019)</a>

## Tarjoamme tukea käyttäjille, joille digipalvelut eivät ole saavutettavissa

Turun kaupungin asiointipisteistä:

- Skanssin Monitorissa (Skanssinkatu 10, 20730 Turku, puhelin 040 160 4556)
- Kauppatorin Monitorissa (Aurakatu 8, 20100 Turku)
- Kirjastoissa on mahdollisuus saada digitukea

## Turun kaupungin verkko- ja digipalvelujen saavutettavuutta tarkastellaan jatkuvasti

Palveluohjain-verkkopalvelusta vastaa Turun kaupunki. Haluamme, että mahdollisimman moni käyttäjä pystyy käyttämään digitaalisia palvelujamme. Otamme saavutettavuuden huomioon digitaalisten palvelujen kehityksessä ja teemme jatkuvasti työtä saavutettavuuden parantamiseksi.

Turun kaupungin saavutettavuusosaamista kehitetään suunnitelmallisesti ja määrätietoisesti. Kaupungin saavutettavuuden puitesopimustoimittajat arvioivat kaupungin nykyiset digitaaliset palvelut ja verkkosivustot. Arvioinnin perusteella palveluiden saavutettavuutta kehitetään lain vaatimalle tasolle kunkin palvelun osalta.

Uusien verkkopalveluiden kehittämisessä ja hankinnassa saavutettavuus huomioidaan alusta lähtien. Saavutettavuuskoulutusta järjestetään kaikille osapuolille, jotka osallistuvat verkkopalveluiden kehittämiseen ja niiden sisältöjen tuottamiseen. Kaupungissa oli käynnissä projekti Saavutettavuuslain vaatimusten täyttäminen kesään 2021 saakka.
